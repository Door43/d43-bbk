====== 10. Ngəʔsə ə̀ wum ======

{{https://api.unfoldingword.org/obs/jpg/1/en/360px/obs-en-10-01.jpg?direct&}}

Musìs wenə̀ Aròn ndjʉ̀ li a Ferò. Və̀wenə gàʔ a wen, “Nyìngòŋ ə̀ Isrèl gàʔ la, ‘Kye viʔi ə vwɔmə və djʉ̀!’” Ferò nchen li ə̀ bòŋsə̀ nè la və̀wenə nshyèʔə̀ chò fa jì a və̀wenə tə nshyèʔə̀ !

{{https://api.unfoldingword.org/obs/jpg/1/en/360px/obs-en-10-02.jpg?direct&}}

Ferò faŋ ə̀ sə̀ chenə ta chenə, Nyìngòŋ tɨm ə ngəʔsə ə wum a Igyìp. Nyìngòŋ ə̀ tɨm ə ngəʔsə asèn ti jìʔ a Ferò nə̀ Igyìp noʔə̀ ətsèm la Yì to chòə̀ Ferò nə̀ vənyìngòŋ və Igyìp noʔə̀ vətsèm .

{{https://api.unfoldingword.org/obs/jpg/1/en/360px/obs-en-10-03.jpg?direct&}}

Nyìngòŋ ə nkaʔsə li muʔu mə̀ Naìl a mənlyúŋ, tɛ li Ferò ko kye vunə Isrèl və djʉ̀.

{{https://api.unfoldingword.org/obs/jpg/1/en/360px/obs-en-10-04.jpg?direct&}}

Nyìngòŋ ə ntɨm li ənsoyn və lwinsə Igyìp. Ferò nsensə li Musìs la ghə̀ nè ənsoyn avyì ə djʉ̀. Musìs ə nnè li ənsoyn avyi pfɨkə noʔə̀ əzhu əkɔ̀ Ferò bɛ̀ tosə ətyɨm ə wen ə̀ chen la kə vunə Isrèl djʉ̀ .

{{https://api.unfoldingword.org/obs/jpg/1/en/360px/obs-en-10-05.jpg?direct&}}

Nyìngòŋ bɛ̀ tɨm mənjìnjì mə̀ lwinsə əshi . Ferò dzàŋ Musìs wenə̀ Aròn ə̀ gàʔ à və̀wenə la sətsèn və̀wenə dzɨ̀m mənjì nj ì amyì yì a kye vunə Isrèl lù fa Igyìp . Musìs ə jɨ̀mə̀ li, Nyìngòŋ lyìsə̀ mənjì nj ì amyì fa Igyìp . Mə̀ mè tà mèə Ferò bɛ̀ tosə ətyɨm ə wen ə̀ chen la kə vunə Isrèl djʉ̀ .

{{https://api.unfoldingword.org/obs/jpg/1/en/360px/obs-en-10-06.jpg?direct&}}

Nyìngòŋ tsuʔ fa tsu ə̀ nè la nyamsə viʔi ə Igyìp sə kwaʔə ə̀ pfɨkə noʔə̀ sətsèm. Tɛ lì Ferò tosə ətyɨm ə wen tà tosə ə̀ chen la kə vunə Isrèl djʉ̀.

{{https://api.unfoldingword.org/obs/jpg/1/en/360px/obs-en-10-07.jpg?direct&}}

Nyìngòŋ gàʔ a Musìs la ghə̀ zòʔ kəbʉ́ a əkaŋ a əshɨ ə̀ Ferò. Ghə̀ zòʔ noʔə̀ əzhu əkɔ̀, məsò fʉ̀ ta təwen ə viʔi Igyìp mə̀ə ko fʉ̀ a təwen ə viʔi Isrèl bwen . Nyìngòŋ tosə ətyɨm ə Ferò tà tosə ghə̀ chen la kə vunə Isrèl djʉ̀ .

{{https://api.unfoldingword.org/obs/jpg/1/en/360px/obs-en-10-08.jpg?direct&}}

Ə sə tsuʔ fa tsu Nyìngòŋ tɨm awəŋ ghə byɨfsə təsɨm ə̀ zhwilə viʔi a və fʉ̀ə̀ a kəbəŋ . Ferò dzàŋ Musìs wenə̀ Aròn ə̀ gàʔ à və̀wenə la, “Màə nèə̀ li mbyɨ à ghə̀ŋ. Ghə̀ŋ djʉ̀.”Musìs mə̀ jɨ̀m, awəŋ kye ghə ko bɛ̀ shiʔə fa əkaŋ.

{{https://api.unfoldingword.org/obs/jpg/1/en/360px/obs-en-10-09.jpg?direct&}}

Ferò bɛ̀ kwitə ətyɨm ə wen ə̀ bɛ̀ chen la kə vunə Isrèl djʉ̀.

{{https://api.unfoldingword.org/obs/jpg/1/en/360px/obs-en-10-10.jpg?direct&}}

Nyìngòŋ mə̀ tɨm ə ngùməsə a Igyìp, sə vì ə̀ lò noʔə̀ əfo ətsèm a awoŋ ə nko byɨfsə.

{{https://api.unfoldingword.org/obs/jpg/1/en/360px/obs-en-10-11.jpg?direct&}}

Ə chò fa tsu Nyìngòŋ nè əshi fen a məntsi ntaʔ. əshi fen a jì a viʔi Igyìp ə nko zì və fʉ̀ a kəbəŋ, a lì əshi banə a əshi a vunə Isrèl ndìʔ tsu .

{{https://api.unfoldingword.org/obs/jpg/1/en/360px/obs-en-10-12.jpg?direct&}}

Tɛ̀ ngəʔ sensə àbʉ̀muʔ nko nnè Ferò kwitə ətyɨm ə wen ə̀ mòʔtə̀ vunə Isrèl avyi və djʉ̀ bwen. Àndə Ferò nko kwitə li Nyìngòŋ wʉ la Yì bə a tɨm ə ngəʔ mùʔ a ghə̀ a nè ə Ferò kwitə ətyɨm ə wen .

//Fə̀tǐtì fa nwàʔlə̀ ə̀ Nyìngòŋ fa////: Exodus 5-10//
