====== 23. Və bwi Yesù ======

{{https://api.unfoldingword.org/obs/jpg/1/en/360px/obs-en-23-01.jpg?direct&}}

Mèri ndìʔ ə lam Jòsəf à dìʔ wìʔ a ghə̀ fwàynə̀ Nyìngòŋ. Ghə̀ nzhʉ la Mèri dìʔ nə̀ əbə̀mə ghə̀ kɨ la a ko kuə wen. Ghə̀ nkəŋə dzɨ̀m Mèri tà chì a chi byì tàndə ghə̀ə nko kòŋə dìʔsə̀ kəchʉ kə wen. Tàndə ghə̀ə kwòʔtə̀, ntsɨ̀ŋ ə̀ ngə̀ŋ ə̀ Nyìngòŋ vì gàʔ a wen a jòm.

{{https://api.unfoldingword.org/obs/jpg/1/en/360px/obs-en-23-02.jpg?direct&}}

Ntsɨ̀ŋ ə̀ ngə̀ŋ ə̀ Nyìngòŋ gàʔ, “Jòsəf, kə a fwàyn ə lam Mèri. Wàyn yì a ghə̀ə gùfə̀ lì lù fà Kəzhwì kə̀ nwoʔə kə. Ghə̀ a bwi wàynə wùlɨm. Chu əzhiʔ ə wen nə̀ Yesù (à dìʔ la, ‘Yahwè ə bwòŋsə̀’), byì a ghə̀ a bwòŋsə̀ viʔi fa vəwene mbyɨsə .”

{{https://api.unfoldingword.org/obs/jpg/1/en/360px/obs-en-23-03.jpg?direct&}}

Jòsəf mbyɨmə li ə̀ lam Mèri, a lə̀ kènla ghə̀ə tsi li wenə̀ wen ə zaʔə fa əzhʉ a ghə̀ mbwiə.

{{https://api.unfoldingword.org/obs/jpg/1/en/360px/obs-en-23-04.jpg?direct&}}

Əzhʉ mboʔsə a Mèri ndìʔə bwi, gumnàŋə viʔi Romàyn gàʔ la noʔə̀ ndə̀ bwìnə̀ ə̀ djʉ̀ a wenə əloʔ və taŋ viʔi. Jòsəf wenə̀ Mèri ndìʔə jèʔ kəghaf fa Nazarèt ə djʉ̀ a Betòlòhim byìʔə vətìʔ və vəwenə a nə̀ Dèvid ə̀ nlù fa Betòlòhim.

{{https://api.unfoldingword.org/obs/jpg/1/en/360px/obs-en-23-05.jpg?direct&}}

Vəwenə zàʔa a Betòlòhim ko kəshi kə ndìʔ ə vəwenə tsi tsu. Vəwenə nkaʔ li ə̀ yen ngə̀ŋə̀ nyamsə tsen ə tsi tsu. Mèri mbwi li tsu vəwenə nyə̀ŋsə wàyn ayì a chì ə nchuʔ ə nyamsə byì tàndə kukwenə nko dìʔ. Vəwenə nchu li əzhiʔ ə wen la Yesù .

{{https://api.unfoldingword.org/obs/jpg/1/en/360px/obs-en-23-06.jpg?direct&}}

Ntsɨ̀ŋsə byisə tsensə ndìʔ a toʔ nəchuʔə ayì tsɨ̀ŋə̀ byisə vəwenə. Ə sə bvɨ̀tə̀, ntsɨ̀ŋ ə̀ ngə̀ŋ ə̀ Nyìngòŋə tsen fɨfə la bɨɨ vì à vəwenə, vəwenə sə̀ fwàynə̀. Ntsɨ̀ŋ ə̀ ngə̀ŋ ə̀ Nyìngòŋ ayì gàʔ, “Kə ghə̀ŋ fwàyn, mà vì nə̀ ntɨm ə jùŋə à ghə̀ŋ. Və bwi li Mèsayà, fòyn, a Betòlòhim!”

{{https://api.unfoldingword.org/obs/jpg/1/en/360px/obs-en-23-07.jpg?direct&}}

“Ghə̀ŋ djʉ̀ ə̀ kəŋ wàyn ayì. Ghə̀ŋ a yenə wen a təsòʔ tə njisə a chi ə nchuʔ ə nyamsə.” Ə sə bvɨ̀tə̀ , ntsɨ̀ŋsə ngə̀ŋ ə̀ Nyìngòŋ sə lwin a əkaŋ ə sə̀ kuʔsə Nyìngòŋ, gàʔə̀, “Əghoʔsə a Nyìngòŋ à əkaŋ, mbwaʔmə a viʔi mbyi a ghə̀ kòŋə̀!”

{{https://api.unfoldingword.org/obs/jpg/1/en/360px/obs-en-23-08.jpg?direct&}}

Ntsɨ̀ŋsə byisə ashìsə njèʔə li ə̀ djʉ̀ kwen a kəshi a Yesù was ndìʔ tsu. Vəwenə nyen li wen a nchuʔ ə nyamsə ayì tàndə ntsɨ̀ŋ ə̀ ngə̀ŋ ə̀ Nyìngòŋ yì nshə̀ʔtə̀. Vəwenə nsaŋlə li noʔə̀ nànto. Ntsɨ̀ŋsə byisə ashìsə mbwìnə̀ li ə djʉ̀ a vəwenə ətoʔ ə byisə, kuʔsə Nyìngòŋ a kənyù a vəwenə yì zhʉ mbɛ nyen.

{{https://api.unfoldingword.org/obs/jpg/1/en/360px/obs-en-23-09.jpg?direct&}}

A nsə laʔtə, viʔi və tofə vətsevə la vətaʔ a əloʔə kəghaf və yen fədzɨ̀ŋ fətsen a əkaŋ. Vəwenə nkɨ li la və bwi li fòynə vəju ə fi. Vəwenə nlù ə jèʔ kəghaf ə djʉ̀ ə yen fòyn ayì. Vəwenə nvìə̀ li a Betòlòhim ə̀ kəŋ ə̀ yen kəshi a Yesù ndìʔ tsu wenə̀ vətìʔ və wen.

{{https://api.unfoldingword.org/obs/jpg/1/en/360px/obs-en-23-10.jpg?direct&}}

Viʔi və tofəvə ayi nyen Yesù wenə̀ lì ə̀ wen ə̀ bwìnə̀ wen ə̀ kuʔsə ə wen. Vəwenə nkú əfo əko a Yesù mimbubwìnə̀ ə pfwoə .

//Fətitì fa nwàʔlə̀ ə̀ Nyìngòŋ////: Matthew 1; Luke 2//
