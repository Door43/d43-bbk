====== 50. Yesù ə lu bwìnə̀ ə vì ======

{{https://api.unfoldingword.org/obs/jpg/1/en/360px/obs-en-50-01.jpg?direct&}}

Ngwʉ̀ʔsə chòə̀ li nkam sə̀bò (2,000) luwèn viʔi zhʉə djʉ̀ə̀ tà djʉ̀ə̀ byì Yesù ə Mèzayà. Vìʔ vəbyɨmə və ghoʔtə djʉ̀ tà djʉ̀ə. Yesù ngàʔə̀ li la yì ə lu bwìnə̀ ə vì a əchuʔ ə bàm. Ghə̀ ə ko tɨmə̀ bwìnə̀ nvì a lì dìʔə lu vì.

{{https://api.unfoldingword.org/obs/jpg/1/en/360px/obs-en-50-02.jpg?direct&}}

Nyìngòŋ ə kəŋə la vəghəŋ sə nkəʔə̀ Yesù vəghəŋ ə ntsi a jì ə juŋə a ghə̀ bòŋə̀  à Nyìngòŋ. Ghə̀ kəŋə la vəghəŋ nshə̀ʔtə̀ à viʔ vətsenəvə byì kəshi kə fòyn ə̀ Nyìngòŋ. When Yesù mbu a mbyi a shə̀ ghə̀ gàʔ, “Ndzɨ̀mtə̀ shomsə lu shə̀ʔtə̀ byì kəshi kə fòyn of Nyìngòŋ a mbyi yèn ətsèm mimbu mà bwìnə̀ vì.”

{{https://api.unfoldingword.org/obs/jpg/1/en/360px/obs-en-50-03.jpg?direct&}}

Viʔi ko tɨmə̀ zhʉ byì Yesù a əshə tà a kədɨ̀ŋ a mbyi yèn. Mimbu ghə̀ sə bwìnə̀ ə kuʔ a əkaŋ, Yesù ngàʔə̀ a ndzɨ̀mtə̀ sə wen la sə shə̀ʔtə̀ əgàʔə̀ yì a viʔi a və ko tɨmə zhʉ. Ghə̀ gàʔ, “Ghə̀ŋ djʉ̀ ə̀ gàʔ byì mò a viʔi a chì mbyi yèn noʔə̀ ətsèm!” ghə̀ bɛ ngàʔə̀, “Təsɨm tə sə̀ dìʔ a mə̀pfì!”

{{https://api.unfoldingword.org/obs/jpg/1/en/360px/obs-en-50-04.jpg?direct&}}

Yesù mbɛ̀ gàʔ, “Wùshyèʔ ə ko chòə̀ masà ə wen. Viʔi mbyi vənə ne bàyn ghə̀ŋ, ə nyàblə̀ nə̀ ghə̀ŋ tà a jì a vəwenə nèə̀ nə̀ mò. Ghə̀ŋ ə nyenə tɛ̀ ngəʔ a mbyi, ghə̀ŋ ə ntosə tà ətyɨm byì tà àndə mà a zhɨli Satàyn a dìʔ fòyn ə̀ mbyi yèn. Ghə̀ŋ tò ta lì ə̀ djʉ̀ zaʔə a kəmyètə̀, Nyìngòŋ à bwòŋsə̀ ghə̀ŋ!”

{{https://api.unfoldingword.org/obs/jpg/1/en/360px/obs-en-50-05.jpg?direct&}}

Yesù ə nshə̀ʔtə̀ li fətiʔətiʔə à ndzɨ̀mtə̀ sə wen ti vəwenə kɨ kənyʉ̀ a kə lu ndìʔ a kətsi kə bàm. Ghə̀ gàʔ, “Wìʔ nwye ashɨ əfo əjuŋə ghə à wenə əsɨm. Ghə̀ sə mbɨnə, wù kəbàyn ə̀ wen nyeʔtə̀ vì wyə kəfʉ̀ʔ tsu.”

{{https://api.unfoldingword.org/obs/jpg/1/en/360px/obs-en-50-06.jpg?direct&}}

“Əfo avyi fʉ̀ ə̀ sə nkwiə, viʔi əshyèʔ ə̀ wìʔ ayì bə̀m a wen, ‘Masà, wùnwye ashɨ əfo əjuŋə ghə a əsɨm yenə, kəfʉ̀ʔ kə nlù fa fənə tsu a lə̀ a?’ Masà ayì bwìnsə̀, ‘Adìʔ a lə̀ mu à wye wù kəbàyn ə̀ mò ə nwye kəfʉʔ akèn.’”

{{https://api.unfoldingword.org/obs/jpg/1/en/360px/obs-en-50-07.jpg?direct&}}

“Viʔi əshyèʔ ə wen bwìnsə̀ a wen , ‘Yès su kəfʉ̀ʔ akèn à?’ Masà ayì bwìnsə̀, ‘Jòʔ. Sətsèn ghə̀ŋ su, ghə̀ŋ à tsuʔtə əfozhɨvə ətsenəvə. Ghə̀ŋ kə̀ʔtə̀ əzhʉ a və sə̀ pfìə̀, ghə̀ŋ mu tsèntə̀ kəfʉ̀ʔ ə̀ nyùʔ ə̀ pfwòə̀ nə̀ əfozhɨvə a əngə̀ŋ .’”

{{https://api.unfoldingword.org/obs/jpg/1/en/360px/obs-en-50-08.jpg?direct&}}

Ndzɨ̀mtə̀ sə wen sə nko kɨ la fətitì a fèn fə dìʔ la ghɔ̀ lɔ. Vəwenə gàʔ la Yesù shə̀ʔtə̀ à vəwenə. Yesù gàʔ, “Wìʔ yì a ghə̀ nwye ashɨ əfo ajuŋə ghə lì dìʔ Mèzayà. Əsɨm ə dìʔə mbyi yèn. Ashɨ əfo a juŋə ghə dìʔ viʔi a və byɨmə à Nyìngòŋ.”

{{https://api.unfoldingword.org/obs/jpg/1/en/360px/obs-en-50-09.jpg?direct&}}

“Kəfʉ̀ʔ kyikə dìʔ viʔi a və ko byɨmə à Nyìngòŋ. Wù kəbàyn yì a ghə̀ nwye kəfʉ̀ʔ kyì dìʔ Satàyn. Əzhʉ ə pfì əfo dìʔ kəmyètə̀ kə mbyi, viʔ və pfìə və dìʔ ntsɨ̀ŋsə əngə̀ŋ ə̀ Nyìngòŋ.”

{{https://api.unfoldingword.org/obs/jpg/1/en/360px/obs-en-50-10.jpg?direct&}}

“A lu ndìʔ a kətsi kə bàm, ntsɨ̀ŋsə əngə̀ŋ ə̀ Nyìngòŋ sə lu tsèntə̀ viʔi ə Satàyn ə màʔà à chì əzhiʔ ə toə ghə, ə vəwenə mfwiə, nyenə ngəʔ tsu. Viʔ və byɨmə və lu nsaŋle, zhʉə a nkàyn a kəshi kə fòyn of Nyìngòŋ.”

{{https://api.unfoldingword.org/obs/jpg/1/en/360px/obs-en-50-11.jpg?direct&}}

Yesù mbɛ gàʔ la yì ə lu bwìnə̀ ə vì mimbu mbyi yèn mèə̀. Ghə̀ ə lu bwìnə̀ ə shəʔə tà a jì a ghə̀ nkuʔə̀. A dìʔ la ghə̀ ə lu ndìʔ wìʔ nə̀ əwen ə wen, ə shiə a mbòʔsə. A lu ndìʔ a kətsi a Yesù bwìnə̀ ə̀ vì, viʔ vəbyɨmə və a və pfɨkə li və lu lù fa əpfɨ ə kuʔ ə bùmtə̀ ə wen a əkaŋ.

{{https://api.unfoldingword.org/obs/jpg/1/en/360px/obs-en-50-12.jpg?direct&}}

Viʔ və byɨmə və a və buə a nse və mə dzɨ̀mtə̀ ə̀ kuʔ a əkaŋ ə̀ kwetə viʔ və byɨmə vyi a və yì lù fa əpfɨ lì . Noʔə̀ vəwenə vətsèm ə lu ndìʔ wenə̀ və̀ Yesù tsu. Yesù ə lu ntsiə wenə̀ viʔi ə wen a bwàʔmə̀ nə̀ saŋlə ghə.

{{https://api.unfoldingword.org/obs/jpg/1/en/360px/obs-en-50-13.jpg?direct&}}

Yesù ə ngàʔə̀ li la yì ə lu ku əsoʔ ə bwòŋ a noʔə̀ mə ndə̀ a ghə̀ byɨmə à yì. Vəwenə lu sè wenə̀ və̀ Nyìngòŋ nə̀ bwàʔmə̀ bɛ̀nə̀ saŋlə ghə .

{{https://api.unfoldingword.org/obs/jpg/1/en/360px/obs-en-50-14.jpg?direct&}}

A lì Nyìngòŋ ə lu soʔ viʔi a və ko mbyɨmə à Yesù. Ghə̀ ə lu wye vəwenə a chì təzhiʔ ə vəwenə mfwiə tsu zhʉə əzaf . Əzhiʔ ayì ko lu mè. Ngòŋgòŋ ə lu mpiʔə vəwenə a lì kènla vəwenə pfɨkə .

{{https://api.unfoldingword.org/obs/jpg/1/en/360px/obs-en-50-15.jpg?direct&}}

Yesù lu bwìnə̀ ə vìə mə myètə̀ ə zhwi Satàyn bɛ̀nə̀ mfɨnə̀ ə wen. Ghə̀ ə wye Satàyn a chì təzhiʔ nkayntə wen ə mfwi fa tsu wenə̀ viʔ vyi a və nko byɨmə à Nyìngòŋ lì.

{{https://api.unfoldingword.org/obs/jpg/1/en/360px/obs-en-50-16.jpg?direct&}}

Nyìngòŋ ngàʔə̀ li la yì ə lu byɨfsə mbyi yèn byì mbyɨ a Adàm wenə̀ If ə̀ nnèə̀. Əchʉʔ ətsenəghə lu kwʉ̀ʔ ə Nyìngòŋ shə̀tə̀ əkaŋ ə fighə nə nse ə fi kɛ̀nə̀ mbyɨ tsu.

{{https://api.unfoldingword.org/obs/jpg/1/en/360px/obs-en-50-17.jpg?direct&}}

Yesù wenə̀ viʔi ə wen və lu ntsi a mbyi ə fi ayì. Ghə̀ ə lu nsoʔə byi yen noʔə̀ ətsèm. Ghə̀ ə lu chì mənshɨ noʔə̀ məntsèm fa viʔi ashɨ. Ngəʔ nə kusə nshensə nə̀ mbyɨ bɛ̀nə̀ əpfɨ ə lu mè. Yesù ə lu soʔ kəshi kə fòyn ə wen nə̀ bwàʔmə̀ bɛ̀nə̀ əkòŋ. Ghə ə lu ndìʔ nə̀ saŋlə ghə wenə̀ viʔi ə wen.

//Fətitì fa nwàʔlə̀ ə̀ Nyìngòŋ////: Matthew 24:14; 28:18; John 15:20, 16:33; Revelation 2:10; Matthew 13:24-30, 36-42; 1 Thessalonians 4:13-5:11; James 1:12; Matthew 22:13; Revelation 20:10, 21:1-22:21//
