====== 38. Və Mbaʔlə Yesù ======

{{https://api.unfoldingword.org/obs/jpg/1/en/360px/obs-en-38-01.jpg?direct&}}

Vəju ə̀ zhɨə kətsi kə ghoʔə kə a və nzaʔsə aloʔ ə vəwenə noʔə̀ ngwʉ̀ʔsə̀ tsèm. Vəwenə nsaŋlə kwòʔtə̀ kətsi a Nyìngòŋ ə̀ nshìsə̀ vəwenə fa əloʔ ə Igyìb. Ngwʉ̀ʔsə nchòə̀ li ə zaʔə sətaʔ fa əchuʔ a Yesù nzìtə̀ ə̀ sə̀ ziʔi viʔi, Yesù gàʔ à ndzɨ̀mtə̀ sə wen la vəwenə djʉ̀ ə̀ zhɨ kətsi kə ghoʔə akyì a Yèlusalèm. Ghə̀ bɛ̀ gàʔ la və a zhwi ə wen tsu

{{https://api.unfoldingword.org/obs/jpg/1/en/360px/obs-en-38-02.jpg?direct&}}

Əzhiʔ ə ndzɨ̀mtə̀ ə̀ Yesù ətsen ndìʔ Judàs. Judàs ndìʔ wìʔ a ghə̀ nwʉə əko, a lì bɛ kòŋə̀ ə ntsoŋtə əko fà vəwenə kəmbò byì àndə ghə̀ nkòŋə̀ əko nànto. Yesù wenə ndzɨ̀mtə̀ sə wen sə nkwen li a Yèlusalèm, Judàs djʉ̀ a əchu əchu ə Vəju ə gàʔ la yì a baʔlə Yesù. Ghə̀ ə nkɨ li la əchu əchu ə Vəju avyi nkoə byɨmə la Yesù dìʔ Mèzayà. Ghə̀ ə nkɨ li la vəwenə nkəŋə jì ə zhwi ə wen.

{{https://api.unfoldingword.org/obs/jpg/1/en/360px/obs-en-38-03.jpg?direct&}}

Əchu əchu ə Vəju avyi , nloʔə̀ li Judàs flaŋ məwum ə ntaʔ ti ghə̀ ku Yesù à vəwenə. Wokèn kə njèʔə̀ ta jì a nshə̀ʔtə̀ Nyìngòŋ ə̀ ngàʔə̀ Judàs ə mbyɨmə li, ə̀ shi əko ayi, ə̀ djʉ̀. Ghə̀ mə̀ zìtə̀ ə̀ sə̀ kəŋə jì a ghə a nə̀ ə və ghaʔ Yesù.

{{https://api.unfoldingword.org/obs/jpg/1/en/360px/obs-en-38-04.jpg?direct&}}

Yesù nzhɨ li kətsi kəghoʔkə wenə̀ ndzɨmtə̀ sə wen a Yèlusalèm. Vəwenə nwʉʔmə li ə zhɨ, Yesù nkwàʔə̀ li kəbayn kə mənkaʔə̀ ə̀ gàʔ, “Ghə̀ŋ ghaʔ. A dìʔ ə njò əwen ə̀ mò lə̀, a mà ku à ghəŋ. Ghə̀ŋ ə nnèə̀ ta lə̀ kwòʔtə̀ mò.” A dìʔ jì a Yesù nshə̀tə̀ à vəwenə la və ne zhwi ə wen byì viʔi

{{https://api.unfoldingword.org/obs/jpg/1/en/360px/obs-en-38-05.jpg?direct&}}

Yesù chòʔsə̀ ndoŋ ə̀ gàʔ, “Ghə̀ŋ nyʉ mèn. A dì?̀ mənlyuŋ ə́ mwomə̀ à mà kuə a məkàyn mə mfimə̀ ə shʉ̀ ə mbyɨsə viʔi. Ghə̀ŋ ə nnè tà a lə̀ nyʉə noʔə̀ mənzhʉ ntsèm kwòʔtə̀ mò.”

{{https://api.unfoldingword.org/obs/jpg/1/en/360px/obs-en-38-06.jpg?direct&}}

Yesù gàʔ à ndzɨmtə̀ sə wen, “Wìʔ fà ghə̀ŋ̧ ə ne baʔlə mò.” Kənyʉ̀ kyikə ghoʔ ndzɨmtə̀ sə Yesù , sə bə̀m la à a ne nè ndə̀ wokèn kənyʉ̀ à?. Yesù gàʔ, “A dìʔ wìʔ a kəvu kə yuwen kə kwen a kəkaŋ tà əgyayn ə̀ mùʔ.” Kəvu kə wenə̀ Judàs kə bùm.

{{https://api.unfoldingword.org/obs/jpg/1/en/360px/obs-en-38-07.jpg?direct&}}

Avu ə vəwenə mbùmtə̀ li a li Satàn kwen à wen ə Judàs ghə̀ lù djʉ̀ ə gyàmtə əchu əchu ə Vəju vyi ə və ghaʔ Yesù. A ndìʔ nə̀nchuʔə.

{{https://api.unfoldingword.org/obs/jpg/1/en/360px/obs-en-38-08.jpg?direct&}}

Yesù wenə̀ ndzɨmtə̀ sə wen sə zhɨ ə̀ mè, ə̀ jèʔ ə̀ djʉ̀ a pfen ə̀ Olif . Yesù gàʔ , “Ghə̀ŋ ə ne chen mò layn. Kə dìʔ a nwàʔlə̀ Nyìngòŋ la, ‘Mà ə lu ghaʔ ə ntsɨ̀ŋ ə byisə saskə.’”

{{https://api.unfoldingword.org/obs/jpg/1/en/360px/obs-en-38-09.jpg?direct&}}

Bità bwìnsə̀ gàʔ, “kòŋ viʔi kye wù noʔə̀ vətsèm, kò mà kye!” Yesù gàʔ a Bità, “Satàn ə kəŋə kyi ghə̀ŋnoʔə̀ vətsèm, a lì mà ə jìm à wù ə Bità, la əbyɨmə ə wù ghə to kə wù à fəŋ. Tɛ̀ lì. mimbu nkəʔ nè toŋ a ghayn à taʔ nənchuʔə ə layn, wù ə ne tensə la wù ə ko kɨ mò.”

{{https://api.unfoldingword.org/obs/jpg/1/en/360px/obs-en-38-10.jpg?direct&}}

Bità gàʔ a Yesù, “A dìʔ tɛ̀ mpfɨ kò mà lù chen wù!” Ndzɨmtə̀ sə wen noʔə̀ sətsèm sə gàʔ ta lì.

{{https://api.unfoldingword.org/obs/jpg/1/en/360px/obs-en-38-11.jpg?direct&}}

Yesù mə̀ djù wenə̀ ndzɨmtə̀ sə wen a kəshi və dzàŋə̀ nə̀ Gètsemanì. Yesù gàʔ à ndzɨmtə̀ sə wen la vəwenə njɨ̀mə̀ la kə vəwenə à fəŋ a mwòmsə̀. Yesù mə̀ djʉ̀ ə jìm tà wen.

{{https://api.unfoldingword.org/obs/jpg/1/en/360px/obs-en-38-12.jpg?direct&}}

Yesù jɨ̀m à ghayn à taʔ , “Tìʔ ə̀ ghom, shi ndoŋ yèn fà mò a əzhʉ a jì dìʔə̀. Jì ə tsen dìʔ kə ndìʔ wù ə nèə a jì a wù kòŋə̀.” Kənyʉ̀ akènke nlɨ̀mə̀ a wen ə Yesù ghə̀ zhuʔsə a shiʔə mənlyuŋ. Nyìngòŋ ə ntɨm li ntsɨ̀ŋ ə̀ ngə̀ŋ ə wen la ghə̀ vi ə̀ ku ətyɨm ə toghə a Yesù.

{{https://api.unfoldingword.org/obs/jpg/1/en/360px/obs-en-38-13.jpg?direct&}}

Yesù mmyètè jɨ̀mə̀ noʔə̀ əzhʉ kɔ̀ ghə̀ ə bwìnə̀ vì ə lyeə ndzɨmtə̀ sə wen. Noʔə̀ zɛnə a ghə̀ vì, vəwenə bʉnə.Ghə̀ bwìnə̀ vì a mənzhʉ ntaʔ ə̀ gàʔ, “Ghə̀ŋ lùkə! Wìʔ yì ə vì li ə baʔlə̀ mò.”

{{https://api.unfoldingword.org/obs/jpg/1/en/360px/obs-en-38-14.jpg?direct&}}

Judàs ə nvìə̀ li wenə̀ əchu əchu ə Vəju vyi, bɛ̀nə̀ Vəsugèʔ, nə̀ ngwàʔə̀ wìʔ. Vəwenə nvìə̀ nə̀ nyisə nə̀ mənyì. Judàs vì a Yesù ə̀ gàʔ, “Mà toŋtə a Njìʔsə̀,” ə̀ ghaʔtə ə wen. A dìʔ jì a ghə̀ njìʔə̀ wìʔ a əchu əchu ə Vəju vi ə və ghaʔ. Yesù bə̀m , “Judàs, wù ghaʔtə mò à mə dìʔ jì a wù baʔlə mò a?”

{{https://api.unfoldingword.org/obs/jpg/1/en/360px/obs-en-38-15.jpg?direct&}}

Vəsugèʔ avyi ghaʔ Yesù, Bità tsuʔ fənyì fəwen ə tyin kətiʔətiʔə kə sugèʔ ə tsen. Yesù gàʔ, “Bwìnsə̀ wye fənyì fyì! Mà zì mà gàʔ Nyìngòŋ tɨm ə ntsɨ̀ŋsə ngə̀ŋ ə̀ wen sə vì gyàmtə̀ mò/ A lì mà dìʔ ə zhʉ Tìʔ ə ghom” Yesù bwìnsə̀ baʔsə kə̀tiʔətiʔə kə wìʔ akyì. Və nghaʔ li Yesù tà ghaʔə, ndzɨ̀mtə̀ sə wen noʔə̀ sə̀ tsèm sə nyɨŋkə.

//Fətitì fa nwàʔlə̀ ə̀ Nyìngòŋ////: Matthew 26:14-56; Mark 14:10-50; Luke 22:1-53; John 12:6; 18:1-11//
