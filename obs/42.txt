====== 42. Yesù bwìnə̀ kuʔ a əkaŋ ======

{{https://api.unfoldingword.org/obs/jpg/1/en/360px/obs-en-42-01.jpg?direct&}}

A kətsi a Yesù nlùə̀ fa əpfɨ, ndzɨ̀mtə̀ sə wen səbò sə ndjʉ̀ a ntə̀ʔ ətsen a mboʔsə. Vəwenə njèʔə̀ djʉ̀ə̀ gàʔə̀ byì kənyʉ̀ a kə fʉ̀ nə̀ Yesù. Vəwenə nkɨə la ghə̀ ndìʔ Mèzayà, sətsèn və bòŋsə̀ zhwìə wen. Luwèn kyìʔi vyi ngàʔ la ghə̀ ə lùə̀ li fa əpfɨ. Vəwenə nko mbɛ̀ kɨ kənyʉ̀ ə kwòʔtə̀.

{{https://api.unfoldingword.org/obs/jpg/1/en/360px/obs-en-42-02.jpg?direct&}}

Yesù kwetə vəwenə ə̀ sə̀ jèʔə̀ djʉ̀ə̀ wenə̀ vəwenə, a lì vəwenə nko kɨ la à dìʔə̀ wen. Ghə̀ bə̀m la vəwenə gàʔə̀ byì ghɔ̀ lɔ, vəwenə shə̀ʔtə̀ ənyʉ̀ ə̀ kanə vyi noʔə̀ ətsèm a və fʉ̀ a Yesù a məntsi amyì. Vəwenə nkwòʔə̀ la v əwenə ngàʔə̀ à wùghayn a ghə̀ ə nko kɨ ənyʉ̀ a və nchòə̀ a  Yèlusalèm .

{{https://api.unfoldingword.org/obs/jpg/1/en/360px/obs-en-42-03.jpg?direct&}}

Yesù shìtə̀ ə̀ shə̀ʔtə̀ kənyʉ̀ a vəwenə a kə dìʔ a gàʔ ə̀ Nyìngòŋ byì Mèzayà . Ghə̀ dzɨ̀ŋtə̀ vəwenə la nshə̀ʔtə̀ ə̀ Nyìngòŋ ə ngàʔə̀ li la Mèzayà lu yen ə ngəʔ ə və zhwiə wen, ghə̀ lù fa əpfɨ a bàm ə məntsi ə̀ ntaʔ. Vəwenə sə kwen a ntə̀ʔ yì a vəwenə ndjʉ̀ tsu mu əchʉʔ ə jɨ li.

{{https://api.unfoldingword.org/obs/jpg/1/en/360px/obs-en-42-04.jpg?direct&}}

Lyʉmə vyi vəbò gàʔ la Yesù vì tsi wenə̀ vəwenə, ghə̀ djʉ̀. Vəwenə sə nzhɨ əfozhɨvə mpfwomə, Yesù lyè kebayn ke mənkalə̀, ə̀ ku kəzòŋ kə Nyìngòŋ , ə̀ tin. Vəwenə mə̀ kɨ la à yì ndìʔ Yesù. Tà a əzhʉ ayì, ghə̀ lè fà vəwenə əshɨ.

{{https://api.unfoldingword.org/obs/jpg/1/en/360px/obs-en-42-05.jpg?direct&}}

Lyʉmə avyi vəbò ə gàʔ, “A yì ndìʔ Yesù lì! A yì nè kənyʉ̀ ə kyikə tətyɨm tə yuwù tə sə lɨ̀mə̀ a əzhʉ a ghə̀ yì nshə̀ʔtə̀ byì gàʔ ə Nyìngòŋ a yuwù!” Tà a əzhʉ ayì, vəwenə bwìnə̀ djʉ̀ a Yèlusalèm . Vəwenə zaʔə tà zaʔə, ə̀ shə̀ʔtə̀ à ndzɨ̀mtə̀ sə Yesù , “Yesù ə lù li fa əpfɨ! Yès ə yen li wen!”

{{https://api.unfoldingword.org/obs/jpg/1/en/360px/obs-en-42-06.jpg?direct&}}

Tà ndə ndzɨ̀mtə̀ sə Yesù sə ngàʔə̀ , Yesù bvɨ̀tə̀ fʉ̀ a ngə̀ŋ ayì ə̀ gàʔ, “Mbwaʔmə̀ ndìʔ à ghə̀ŋ!” Ndzɨ̀mtə̀ sə wen sə̀ kwòʔə̀ la ghə̀ dìʔ mpfɨ ə nse , Yesù bə̀m, “Ghə̀ŋ ə fwànə̀ ghɔ̀ bɛ momə a? Ghə̀ŋ yen avu əghomə nə̀ afwin ə ghomə a. Vəmpfɨ və nse ko kiʔ təwen tà andə mà kiʔ lə̀.” Ə jìʔ à vəwenə la ghə̀ ə ko dìʔ mpfɨ ə nse, ghə̀ bə̀m kəfo ə zhɨ. Vəwenə ku kəshi kə shʉ̀ ə pfèə a wen, ghə̀ pfɨʔ.

{{https://api.unfoldingword.org/obs/jpg/1/en/360px/obs-en-42-07.jpg?direct&}}

Yesù gàʔ, “Mà ə ngàʔ li à ghə̀ŋ la noʔə̀ ghɔ̀ a və nyòʔə̀ byì mò a nwàʔlə̀ ə̀Nyìngòŋ ə lu fʉ̀.” Ghə̀ bòʔtə̀ təchɨm tə vəwenə ti vəwenə zhʉ gàʔ ə Nyìngòŋ a nkàyn . Ghə̀ gàʔ, “Kə dìʔ a nwàʔlə̀ Nyìngòŋ la Mèzayà ə lu yen əgəʔ, ə pfɨ, ə lù fa əpfɨ a bàm ə məntsi ntaʔ.”

{{https://api.unfoldingword.org/obs/jpg/1/en/360px/obs-en-42-08.jpg?direct&}}

“Kə dìʔ a nwàʔlə̀ ə̀ Nyìngòŋ la ndzɨ̀mtə̀ shomsə lu shə̀ʔtə̀ a viʔi la noʔə̀ ndə̀ byɨmə ə̀ kwitə ti bwòŋ fa wenə mbyɨsə. Vəwenə a zìtə̀ a Yèlusalèm , ə djʉ̀ a chì mbyi yèn noʔə̀ ətsèm. Ghə̀ŋ ə yen li ənyʉ̀ vənə.”

{{https://api.unfoldingword.org/obs/jpg/1/en/360px/obs-en-42-09.jpg?direct&}}

A chì məntsi məwum ə̀ nkàʔ, Yesù vì à ndzɨ̀mtə̀ sə wen aghayn ta kədɨ̀ŋ .  Ghə̀ ə vì a viʔi təghɨ tətàyn tà əzhʉ ə̀ mùʔ kətsi kətsen ! Ghə̀ ə njìʔə̀ li a ndzɨ̀mtə̀ sə wen la ghə̀ ə lùə̀ li fa əpfɨ, ə̀ bɛ̀ gàʔ à vəwenə byì kəshi kə fòyn ə Nyìngòŋ .

{{https://api.unfoldingword.org/obs/jpg/1/en/360px/obs-en-42-10.jpg?direct&}}

Yesù gàʔ li a ndzɨ̀mtə̀ sə wen, “Nyìngòŋ ə ku li noʔə̀ kəjoʔ kətsèm a əkàŋ bɛ̀nə̀ a nse à mò. Ghə̀ŋ djʉ̀, ə̀ nè viʔi byɨmə à mò, ghə̀ŋ ku muʔu à vəwenə a əzhiʔ ə̀ Tìʔ , ə̀ Wàyn, nə̀ Kəzhwì kənwoʔə kə, ə̀ jìʔsə̀ ənyʉ̀ à vəwenə noʔə̀ ətsèm a mà jìʔsə̀ à ghə̀ŋ . Ghə̀ŋ ə kɨ la mà a dìʔ vəghəŋ noʔə̀ mənzhʉ əntsèm.”

{{https://api.unfoldingword.org/obs/jpg/1/en/360px/obs-en-42-11.jpg?direct&}}

Məntsi nchòə̀ li məwum ə̀ nkàʔ fà kətsi a Yesù nlùə̀ fa əpfɨ, ghə̀ gàʔ à ndzɨ̀mtə̀ sə wen , “Ghə̀ŋ sè ta Yèlusalèm ə̀ zaʔə fa əchʉʔ a Tìʔ ə̀ ghom ə lu ku kəjoʔ à ghə̀ŋ a əzhʉ a Kəzhwì kənwoʔə kə lu vì à ghə̀ŋ.” Yesù kuʔ a əkaŋ, mbòʔ chiʔtə wen fà vəwenə. Yesù nwʉmə a əkwoŋ ə̀ toghə ə̀Nyìngòŋ ə soʔ mbyi yèn noʔə̀ ətsèm.

//Fətitì fa nwàʔlə̀ ə̀ Nyìngòŋ////: Matthew 28:16-20; Mark 16:12-20; Luke 24:13-53; John 20:19-23; Acts 1:1-11//
