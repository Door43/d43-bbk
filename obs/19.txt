====== 19. Nshə̀ʔtə̀sə ======

{{https://api.unfoldingword.org/obs/jpg/1/en/360px/obs-en-19-01.jpg?direct&}}

Àndə viʔi Isrèlə ndìʔ, Nyìngòŋə̀ ntɨmə nshə̀ʔtə̀sə à vəwenə. Nshə̀ʔtə̀ nashì sə ə̀ nzhʉə ntɨmsə fà Nyìngòŋ vəwenə ə̀ djʉ̀ shə̀ʔtə̀ a viʔi.

{{https://api.unfoldingword.org/obs/jpg/1/en/360px/obs-en-19-02.jpg?direct&}}

Elajà ndìʔ ə nshə̀ʔtə̀ a kəlyɨŋ a Ahàbə̀ ndìʔ fòyn a Isrèl. Ahàb ndìʔ wubyɨfə gàʔə̀ a viʔi la və nkuʔsə nyìngòŋ a və ndzàŋə̀ la Bal. Elajà ngàʔə̀ li à Ahàb, “Ə̀wʉ ko benə a vì à əloʔ ə Isrèl ə zaʔə fa kətsi a mà lu gàʔ la ghə vìə.” Kənyùə kyikə nzáf li Ahàb.

{{https://api.unfoldingword.org/obs/jpg/1/en/360px/obs-en-19-03.jpg?direct&}}

Nyìngòŋə ngàʔə̀ li à Elajà ghə̀ nyiŋ ə̀ djʉ̀ a kəshi kə zɨmə la kwas ə̀ djʉ̀ lyòmtə̀ fa Ahàb a ghə̀ nkəŋə ə zhwi ə wen. Ghə̀ə ndjʉ̀ li ə̀ sə̀ dìʔ tsu mənyin vìə̀ nə̀ əfozhɨvə a wen a boŋgə̀ŋ nə̀ a mpfwomə. Ahàb wenə̀ vəsugèʔ və wen ə nkəŋ li Elajà ə̀ kəŋ, kènla vəwenə yen li ə wen. Ə̀shi ə nzɨm li ə̀ zɨm təfwayn tə a mù tə zɨm.

{{https://api.unfoldingword.org/obs/jpg/1/en/360px/obs-en-19-04.jpg?direct&}}

Elajà lù ə̀ djʉ̀ a əloʔ ə tseneghə a mboʔsə. Wùwiə mpfɨ ə tsen wenə̀ wàyn ə wen ndìʔ mu əfozhɨvə sə̀ mèə̀ fa vəwenə byì tàndə əwʉ ə ko nvìə̀. Alì vəwenə ku əfozhɨvə à Elajà, Nyìngòŋ nè na kə kəbayn nə̀ mənzhiʔ mə̀ vəwenə bɛ̀ nà mè a chì ngwùʔ nashì sə a əwʉ ko nvìə̀ lì. Elajà nsè tà wenə̀ vəwenə ngwùʔsə tà kədɨ̀ŋ .

{{https://api.unfoldingword.org/obs/jpg/1/en/360px/obs-en-19-05.jpg?direct&}}

Ngwùʔsə taʔ sə nə̀ kəbyəʔ kə nchoə̀ li, Nyìngòŋ gàʔ à Elajà la ghə̀ bwìnə̀ djʉ̀ gàʔ wenə̀ Ahàb byì tàndə yì a bwìnsə̀ ə tɨm əwʉ̀. Ahàb nyen li Elajà ə̀ gàʔ, “Yen wù a, wù dìʔ wù kəŋə nsoʔ!” Elajà bwìnsə̀, “A dìʔ wù dìʔ wù kəŋə nsoʔ! Wùə bwìnə̀ li dzèm à Yawè, Nyìngòŋə̀ nəmwìn, ə sə kuʔsə Bal. Lyɨə viʔi Isrèl noʔə̀ vətsèm ghə̀ŋ kuʔ a pfen ə Kamèl.”

{{https://api.unfoldingword.org/obs/jpg/1/en/360px/obs-en-19-06.jpg?direct&}}

Viʔi Isrèl noʔə̀ vətsèm, nə̀ nshə̀ʔtə̀sə Bal 450, nkuʔ li a pfen ə Kamèl. Elajà ngàʔə̀ li à vəwenə, “Byìghò a ghə̀ŋ ə kwitə tətyɨm ə tyəŋ a lə̀ a? Mu Yawè dìʔ Nyìngòŋ, ghə̀ŋə nkuʔsə wen! Mu Bal dìʔ nyìngòŋ, ghə̀ŋə nkuʔsə wen!”

{{https://api.unfoldingword.org/obs/jpg/1/en/360px/obs-en-19-07.jpg?direct&}}

Elajà gàʔ à nshə̀ʔtə̀sə Bal, “Zhwi nyàm ə̀ nyùʔ a kəku à Nyìngòŋ alì kə ghə̀ŋ à jàyn əzhiʔ. Nkàynə̀ mò a nè ta lì. Nyìngòŋ a ghə̀ a jàyn əzhiʔ dìʔə̀ nkàynə̀ Nyìngòŋ.” Nshə̀ʔtə̀sə Bal sə mə̀ shìtə̀ əfo ə kəku ə̀ vəwenə kènla vəwenə jàynə̀ li əzhiʔ.

{{https://api.unfoldingword.org/obs/jpg/1/en/360px/obs-en-19-08.jpg?direct&}}

Nshə̀ʔtə̀sə Bal sə jɨ̀m a Bal, “Zhʉ yə̀s a Bal!” Vəwenə zhʉsə kətsi kəmpfen ta jɨ̀m, zɨmə̀, tyintə təwen tə vəwenə nə̀ mənyì, Balə ko nè kənyù.

{{https://api.unfoldingword.org/obs/jpg/1/en/360px/obs-en-19-09.jpg?direct&}}

À sə ndìʔ a mpfwomə, Elajà shìtə̀ kəwen kəku à Nyìngòŋ. Ghə̀ gàʔ à viʔi la və shʉʔ vəntòn və a mù njùsə̀bò à yìə kwì. Vəwenə nshʉʔə li mə̀ lwin ə̀ shiʔə a chɨ, ə̀ zhùsə̀ nkòʔ nə̀ nse noʔə̀ tsèm a wènə chɨ.

{{https://api.unfoldingword.org/obs/jpg/1/en/360px/obs-en-19-10.jpg?direct&}}

Elajà njɨ̀mə̀ li, “Yawè, Nyìngòŋə̀ Abàham, Azìk, nə̀ Yàkob, jìʔə̀ à yès layn la wù dìʔ Nyìngòŋ ə̀ Isrèl, mà dìʔ wù shyèʔ ə̀ wù. Nèə kənyù a mà bèmə̀ ti viʔ və̀nə kɨ la wù dìʔ Nyìngòŋ.”

{{https://api.unfoldingword.org/obs/jpg/1/en/360px/obs-en-19-11.jpg?direct&}}

Tà a əzhʉ nayi, əzhiʔə shiʔə fa əkàŋ ə̀ nyʉ̀ʔ nyàmə̀ wen, nə̀ nkòʔə̀, nə̀ ntomsə, tɛ̀ muʔu a mə̀ ndìʔ a nse. Viʔi navyi nyen alì ə̀ bvɨ̀kə̀ a nse ə̀ gàʔ, “Yawè dìʔ Nyìngòŋ ! Yawè dìʔ Nyìngòŋ!”

{{https://api.unfoldingword.org/obs/jpg/1/en/360px/obs-en-19-12.jpg?direct&}}

Elajà gàʔ, “Kə ghə̀ŋ kye ə̀ nshə̀ʔtə̀sə Bal shisə nyiŋkə!” Viʔi ghaʔtə nshə̀ʔtə̀sə Bal ashì ə̀ djʉ̀ nə̀ vəwenə ə̀ zhwi lə.

{{https://api.unfoldingword.org/obs/jpg/1/en/360px/obs-en-19-13.jpg?direct&}}

Elajà gàʔ à fòyn Ahàb, “Zàŋsə̀ bwìnə̀ djʉ̀ a ntuʔ byì tàndə əwʉ ə kuʔə.” A sə laʔtə əkaŋə fen ə̀ vì, kəntonto kə əwʉ kə zì. Yawè nkye li la əwʉ ə bɛ vì ə jìʔ la yì dìʔə nkàynə̀ Nyìngòŋ .

{{https://api.unfoldingword.org/obs/jpg/1/en/360px/obs-en-19-14.jpg?direct&}}

Ə̀zhʉ ə Elajà nchòə̀ li, Nyìngòŋ tsuʔ Elishà la ghə̀ ndìʔ nshə̀ʔtə̀ ə̀ wen. Nyìngòŋə nnè li Elishà nè ənyù ə̀ kanə və ta kədɨ̀ŋ. Kənyù kə̀ kanə kətsen a ghə̀ nnè à ndìʔ a Namàn, kəchu kə vəsugèʔ, a əwen ə wen ə̀ nsèmə̀. Ghə̀ə nzhʉ i byì Elishà, ə̀ djʉ̀ sensə Elishà la ghə̀ tsuʔ yì. Elishà ngàʔə̀ li a Namàn la ghə̀ djʉ̀ mbvɨ̀ a tyì à mù mə̀ Jodàn à ghayn ə̀ sòmbo.

{{https://api.unfoldingword.org/obs/jpg/1/en/360px/obs-en-19-15.jpg?direct&}}

Namàn ə mfwisə lityin kwòʔə̀ la à dìʔ ədem a Elishàə demə. Ghə̀ nkaʔ li ə̀ kwitə ətyɨm ə wen ə̀ djʉ̀ bvɨ̀ a mù mə̀ Jodàn namyì. Ghə̀ə nè sə fʉ̀ fa mù a əzhʉ ə bàm mu nsèm yì ə mèə li, əwen ə wen ə bayn li noʔə̀ nkayn. Nyìngòŋə nchuʔ li wen.

{{https://api.unfoldingword.org/obs/jpg/1/en/360px/obs-en-19-16.jpg?direct&}}

Nyìngòŋ Nshə̀ʔtə̀ sətsensə. Noʔə̀ vəwenə vətsèmə nshə̀ʔtə̀ a viʔi la kə vəwenə bɛ kuʔsə vənyìngòŋ və kəjàŋ, la vəwenə ntsi nə̀ mbwaʔmə̀ lyèsə̀ ku viʔ vətsenəvə. Nshə̀ʔtə̀sə ngàʔə̀ li a viʔi la sətsèn vəwenə dìʔ kə kye ənyù byɨfəvə ə ntsi a jì a Nyìngòŋ, mu Nyìngòŋ a soʔ vəwenə, ə loʔ vəwenə nə̀ ngəʔ .

{{https://api.unfoldingword.org/obs/jpg/1/en/360px/obs-en-19-17.jpg?direct&}}

Nghoʔə̀ mənzhʉ viʔi navyi nko tsi a jì a Nyìngòŋə̀ nkəŋə. Vəwenə ə̀ nyàflə̀ nə̀ nshə̀ʔtə̀sə, ə̀ zhwi lə sətsen. Vəwenə nwye li nshə̀ʔtə̀ Jèrìmayà a nkwòŋ la ghə̀ pfɨ tsu. Ghə̀ə nshiʔi li ə̀ djʉ̀ a chì kətsòʔ, fòyn bɛ kusə nshinsə a wen ə̀ gàʔ və shìsə Jèrìmayà ghə̀ bu tà to.

{{https://api.unfoldingword.org/obs/jpg/1/en/360px/obs-en-19-18.jpg?direct&}}

Nshə̀ʔtə̀ nashì sə ngàʔə̀ tà gàʔə a viʔi noʔə̀ tɛ ndə viʔi mbànə̀ vəwenə kènla və zhʉtə̀. Vəwenə nshə̀ʔtə̀ li a viʔi və dìʔ ke kwitə Nyìngòŋ à zhwi lə vəwenə. Vəwenə mbɛ̀ dzɨ̀ŋtə̀ kənyù a viʔi à Nyìngòŋə̀ ngàʔə̀ la Mèzayà yì ə̀ lu vì.

//Fətitì fa nwàʔlə̀ ə̀ Nyìngòŋ////: 1 Kings 16-18; 2 Kings 5; Jeremiah 38//
