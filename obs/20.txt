====== 20. Vunə Isrèl və fʉ̀ fa Yèlusalèm ə̀ bɛ̀ bwìnə̀ vì ======

{{https://api.unfoldingword.org/obs/jpg/1/en/360px/obs-en-20-01.jpg?direct&}}

Ə̀loʔ ə Isrèl nə̀ ə̀loʔ ə Judà ə̀ nnè mbyɨ à Nyìngòŋ . Vəwenə nko nwʉ məkàyn a vəwenə ə̀ nwʉ wenə̀ və̀ Nyìngòŋ a pfen ə̀ Sinà. Nyìngòŋ ntɨm li nshə̀ʔtə̀sə wen la sə gàʔ à vəwenə la vəwenə kwitə, aì vəwenə ko zhʉtə .

{{https://api.unfoldingword.org/obs/jpg/1/en/360px/obs-en-20-02.jpg?direct&}}

Nyìngòŋ mə̀ kye la viʔi kəbàyn ə̀ vəwenə zhɨ vəwenə a əghoŋ. Ə̀loʔə Asilà, noʔə̀ əloʔ ə toghə, mə byɨfə , nsàstə̀ li əloʔ ə Isrèl. Viʔi Asilà nzhwilə li ngwàʔə̀ wìʔ a ə loʔ ə Isrè l , ə̀ lyɨ̀ noʔə̀ əfo əko ətsèm, ə̀ nyùʔ ə̀ nghoʔ əloʔ nayi.

{{https://api.unfoldingword.org/obs/jpg/1/en/360px/obs-en-20-03.jpg?direct&}}

Viʔi Asilà ntsèntə̀ li ə̀ chu ə chu Isrèl, nə̀ viʔ və ghoʔkəvə, nə̀ viʔi a və ntofə noʔə̀ vətsèm ə̀ djʉ̀ nə̀ vəwenə a Asilà . À nfàŋ tà viʔi kəmfəm ə Isrèl a və nko zhwi a əloʔə Isrèl.

{{https://api.unfoldingword.org/obs/jpg/1/en/360px/obs-en-20-04.jpg?direct&}}

Viʔi Asilà nlyɨ̀ li viʔi fa əshi ə kəjàŋ ə̀ vì wʉ a əloʔə Isrèl. Viʔi ətɨm a vyi vì bwìnsə̀ bwomə əloʔə Isrèl ə̀ lamkə viʔi a və nfaŋə tsu. Və ndzàŋə̀ viʔi Isrèl  a və nlamə̀ viʔi ətɨm la vəsàmaritàn.

{{https://api.unfoldingword.org/obs/jpg/1/en/360px/obs-en-20-05.jpg?direct&}}

Viʔi Judà nyen li kənyù a Nyìngòŋə̀ nnè a viʔi Isrèl byì əto ə kəchu ə̀ vəwenə. Vəwenə bɔ̀ sə̀ kuʔsə vənyìngòŋ və kəjàŋ tà kuʔsə, kuʔsə tɛ̀ vən yìngòŋ və viʔi Kanàn . Nyìngòŋə ntɨm li nshə̀ʔtə̀sə ə sə tofə vəwenə, vəwenə chen, və ko kwitə .

{{https://api.unfoldingword.org/obs/jpg/1/en/360px/obs-en-20-06.jpg?direct&}}

Ngwʉ̀ʔsə nchò li ə saʔ 100 fa əchuʔ a Viʔi Asilà ə̀ nsàstə̀ əloʔə Isrèl, Nyìngòŋ tɨm Nèbòkànezà, fòyn ə̀ Babilòn, la ghə̀ djʉ̀ soyn Judà. Babi lò n ndìʔ noʔə̀ əloʔ ə ŋàŋ . Fòyn ə Judà mbyɨmə li la yì a ndìʔ kəkòs kə Nè bòkànezà , lòʔə̀ əko a wen noʔə̀ ngwʉ̀ʔsə̀ tsèm.

{{https://api.unfoldingword.org/obs/jpg/1/en/360px/obs-en-20-07.jpg?direct&}}

Ngwʉ̀ʔsə nchò li tà sə̀shə̀ʔ a lə̀, fòyn ə Judà chen la yì ko bɛ̀ dìʔ kəkòs kə Babi lò n . Viʔi Babi lò n vì soyn ə wen ə̀ zhɨ əloʔ ə Judà. Vəwenə nshi li Yelusalèm, ə̀ sàstə̀ ngə̀ŋ ə̀ Nyìngòŋ, ə̀ lyɨ əfo əko noʔə̀ tsèm fa tsu.

{{https://api.unfoldingword.org/obs/jpg/1/en/360px/obs-en-20-08.jpg?direct&}}

Vəsugèʔ və Nè bòkànezà nzhwilə li vunə lyʉmə ə̀ fòynə Judà a wen əshɨ ə̀ bɛ̀ tsuʔtə ashɨ ə wen byì tàndə ghə̀ə nto li kəchu à fòyn ə Babilòn. Vəwenə nlyɨə̀ li fòyn ayì ghə̀ djʉ̀ pfɨ a nfɨŋ a Babi lò n .

{{https://api.unfoldingword.org/obs/jpg/1/en/360px/obs-en-20-09.jpg?direct&}}

Nè bòkànezà wenə̀ vəsugèʔ və wenə nlyɨ̀ə̀ li nghoʔə viʔi Judà ə̀ djʉ̀ a Babi lò n . Və nkye tà viʔi kənfem a bàm ə və nshyèʔə̀ a təsɨm. Və̀ dzàŋə̀ kəlyɨŋ kə əzhʉ akèn a və nsàŋə viʔi Nyìngòŋ fà əloʔ a ghə̀ nku a vəwenə la Kənlyʉ̀.

{{https://api.unfoldingword.org/obs/jpg/1/en/360px/obs-en-20-10.jpg?direct&}}

Nyìngòŋ nkye və shìsə̀ vunə Isrèl fa vəwenə təloʔ alì ghə̀ə ko lyèsə̀ ənyʉ̀ a ghə̀ ngàʔə̀ la yìə lu nè à vəwenə̀. Nyìngòŋ mbɔ tùʔmə̀ nə vəwenə, gàʔə̀ a vəwenə ə chò fà nshə̀ʔtə̀sə wen. Ghə̀ə ngàʔə̀ li la ngwʉ̀ʔsə a chò mə̀wum ə̀ sòmbo yì key vəwenə bwìnsə̀ djʉ̀ à vəwenə təloʔ.

{{https://api.unfoldingword.org/obs/jpg/1/en/360px/obs-en-20-11.jpg?direct&}}

Ngwʉ̀ʔsə ə nchòə̀ li mə̀wum ə̀ sòmbo , Saylùs, fòyn ə̀ viʔi Peshà, zhɨ Babi lò n a əghoŋ , Ə̀loʔə Peshà sə̀ soʔə əloʔə Babi lò n . Və ndzàŋə̀ viʔi Isrèl  la Juə̀. Və mbwi nghoʔ ə vəwenə a Babi lò n . À nkwòʔtə̀ tà Juə̀ vəshə̀ʔ a lə̀ kwòʔtə̀ Judà.

{{https://api.unfoldingword.org/obs/jpg/1/en/360px/obs-en-20-12.jpg?direct&}}

Ə̀loʔə Peshà nto noʔə̀ nanto alì kusə nshinsə a viʔi a vəwenə nzhɨ a təghoŋ . Andə Saylù s ndìʔ fòyn ə̀ viʔi Peshà , ghə̀ soʔ la noʔə̀ wìʔ a ghə̀ nlù fa Judà kòŋ ghə̀ lù fa Peshà ə̀ bwìnə̀ djʉ̀ a Judà. Ghə̀ə nku li noʔə̀ əko la vəwenə djʉ̀ bwìnsə̀ bwomə ngə̀ŋ ə Nyìngòŋə̀ vəwenə tsu! A bàm ə ngwʉ̀ʔ məwum ə̀ sòmbo a Kənlyʉ̀, təshɨ tə və Juə̀ tə bwìnə̀ djʉ̀ a Yèlusalèm a Judà.

{{https://api.unfoldingword.org/obs/jpg/1/en/360px/obs-en-20-13.jpg?direct&}}

Vəwenə nkwen li a Yèl usalè m , ə̀ bwìnsə̀ bwomə ngə̀ŋ ə̀ Nyɨngòŋ nə̀ bàyn ə̀ kaʔsə əloʔə vəwenə. À nsoʔə tɛ̀ viʔi kəjàŋ soʔə vəwenə alì vəwenə ndìʔ à vəwenə əloʔ yì a Nyìngòŋə nku li bɛ kuʔsə Nyɨngòŋ a wenə ngə̀ŋ yì.

//Fətitì fa nwàʔlə̀ ə̀ Nyìngòŋ////: 2 Kings 17; 24-25; 2 Chronicles 36; Ezra 1-10; Nehemiah 1-13//
