====== 44. Bità wenə̀ Jon nchuʔ wù kəmpfɨ̀ʔtə̀ ======

{{https://api.unfoldingword.org/obs/jpg/1/en/360px/obs-en-44-01.jpg?direct&}}

Kətsi kətsen, Bità wenə̀ Jon ə̀ ndjʉ̀ə̀ a əngə̀ŋ ə̀ Nyìngòŋ . Vəwenə sə nkwenə djʉ̀ a əngə̀ŋ ə̀ Nyìngòŋ ayì ə̀ yen wù kəmpfɨ̀ʔtə̀ ghə̀ lonə əko.

{{https://api.unfoldingword.org/obs/jpg/1/en/360px/obs-en-44-02.jpg?direct&}}

Bità kyi wù kəmpfìʔtə̀ ayì ə̀ gàʔ, “Mà ə ko kiʔ əko ə ku à wù. Mà ə ku tà əkyìkə à wù a mà kiʔə lì. A əzhiʔ nə̀ Yesù, lù ə̀ jèʔ!”

{{https://api.unfoldingword.org/obs/jpg/1/en/360px/obs-en-44-03.jpg?direct&}}

Tà a əzhʉ ayì Nyìngòŋ chuʔ wù kəmpfìʔtə̀ ayì, ghə̀ lù ə̀ sə̀ jèʔə̀, tsòʔə̀, kuʔsə̀ Nyìngòŋ. Kənyʉ̀ əkyikə ə nchòə̀ li viʔi a və ntsèntə̀ a fətin fə əngə̀ŋ ə̀ Nyìngòŋ afyì.

{{https://api.unfoldingword.org/obs/jpg/1/en/360px/obs-en-44-04.jpg?direct&}}

Ngwàʔ ə̀ wìʔ ntsèntə̀ li ə yen wìʔ ayì a və nchuʔə lì. Bità gàʔ à vəwenə, “Byìghɔ̀ a kə fwàynsə̀ à ghə̀ŋ la və chuʔ li wìʔ yèn a? Yès ə ko chuʔ ə wen nə̀ kəjoʔ ə kyes. A dìʔ byì kəjoʔ kə Yesù bɛ̀nə̀ əbyɨmə a Yesù ə kuə a wìʔ yèn toə.”

{{https://api.unfoldingword.org/obs/jpg/1/en/360px/obs-en-44-05.jpg?direct&}}

“A tə̀ gàʔ ghə̀ŋ la fòyn ə̀ viʔi Romàn zhwi Yesù. Ghə̀ŋ tə̀ zhwi wìʔ a ghə̀ ku ə̀bwòŋ Nyìngòŋ bwìnsə̀ lùsə̀ wen fa əpfɨ ! Ghə̀ŋ ə nkoə kɨ kənyʉ̀ a ghə̀ŋ ə nè a lì Nyìngòŋ chò fa tsu ə̀ nè kənyʉ̀ a kə ndìʔə̀ ndìʔ, la Mèzayà lu yen əngəʔ ə pfɨ. Luwèn, ghə̀ŋ kwitə ə̀ byɨmə à Nyìngòŋ ti ghə̀ shʉ̀ə̀ mbyɨ shəŋsə.”

{{https://api.unfoldingword.org/obs/jpg/1/en/360px/obs-en-44-06.jpg?direct&}}

Əchu əchu əngə̀ŋ ə̀ Nyìngòŋ mfwisə li tyin byì kənyʉ̀ a Bità wenə̀ Jon ngàʔə̀. Və wenə ghaʔ Bità wenə̀ Jon ə̀ wye a mfɨŋ. A lì ngwàʔə̀ wìʔ byɨmə kənyʉ̀ a Bità wenə̀ Jon ngàʔə̀ , viʔi a və mbyɨmə a Yesù və zaʔə nkamsə tàyn.

{{https://api.unfoldingword.org/obs/jpg/1/en/360px/obs-en-44-07.jpg?direct&}}

Əchʉʔ ə layn, əchu əchu ə Vəju djʉ̀ nə̀ Bità wenə̀ Jon nshə̀ʔtə̀ əngə̀ŋ ə̀ Nyìngòŋ wɛ nə̀ əchu əchu ə əngə̀ŋ ə̀ Nyìngòŋ vətsenəvə . Vəwenə bə̀m a Bità wenə̀ Jon, “Ghə̀ŋ tə̀ lyɨ̀ kəjoʔ fa fənə ə chuʔ wù kəmpfɨ̀ʔtə̀ yèn a?”

{{https://api.unfoldingword.org/obs/jpg/1/en/360px/obs-en-44-08.jpg?direct&}}

Bità gàʔ à vəwenə, “Wìʔ yèn ə ti a shə̀ mu à chuʔ kəjoʔ kə Yesù, Mèzayà ə nchuʔə wen. Ghə̀ŋ ə mbayntə Yesù a fəkòʔ fə kəntò, Nyìngòŋ bwìnsə̀ lùsə̀ wen fa əpfɨ! Ghə̀ŋ chenə wen, a lì jì ətsen ə ko dìʔ a wìʔ zì ghə̀ bwoŋ kènla ghə̀ chò fà Yesù!”

{{https://api.unfoldingword.org/obs/jpg/1/en/360px/obs-en-44-09.jpg?direct&}}

Kə nchòə̀ li əchu əchu ə əngə̀ŋ ə̀ Nyìngòŋ avyì la Bità wenə̀ Jon ngàʔə̀ nkyi ətof ayì kènla vəwenə nkɨ li nwàʔlə̀. Vəwenə mə̀ kwòʔtə̀ la viʔ a venə ndìʔ wenə̀ və Yesù. Vəwenə gàʔ a Bità wenə̀ Jon la kə vəwenə bɛ à mwòm, ə̀ kye vəwenə djʉ̀ .

//Fətitì fa nwàʔlə̀ ə̀ Nyìngòŋ////: Acts 3:1-4:22//
