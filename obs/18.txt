====== 18. Əgə̀sə̀ əloʔ ə Isrèl ======

{{https://api.unfoldingword.org/obs/jpg/1/en/360px/obs-en-18-01.jpg?direct&}}

ŋgwʉ̀ʔsə nchoʔə li ta kədɨ̀ŋ Devìd pfɨ, wàynə̀ wen ə Solomòn sə̀ dìʔ fòyn ə̀ Isrèl. Nyìngòŋ ə mbə̀mə̀ li à Solomò n la ghə̀ kòŋ la yì ku ghɔ̀ a wen lɔ. Solomò n ngàʔə la, Nyìngòŋ ku ətof yì soʔ viʔi ə wen a nkàyn. Kənyù ə kyikə mbòŋə̀ li a Nyìngòŋ ghə̀ ku ətof a Solomò n ə̀ chò noʔə̀ viʔi vətsèm a mbyi . Solomò nə ndìʔ noʔə̀ fòyn ətof , Nyìngòŋ bɛ̀ bwaʔsə ə wen nə̀ əghoʔə.

{{https://api.unfoldingword.org/obs/jpg/1/en/360px/obs-en-18-02.jpg?direct&}}

Solomò n ə mbwom li ngə̀ŋ ə̀ Nyìngòŋ yì a Jèlusalèm a tiʔə wen ə Devìd mpfɨtə əfo ə bwom li. Viʔi mə̀ sə̀ kuʔsə Nyìngòŋ tsu kènla və bɛ̀ djʉ̀ a kəshi yi a Musìsə mbwomə̀ lì. Nyìngòŋə nviə li ə̀ sə̀ dìʔ a ngə̀ŋ ayì, tsiə tsu wenə̀ viʔi wen .

{{https://api.unfoldingword.org/obs/jpg/1/en/360px/obs-en-18-03.jpg?direct&}}

Solomò n nkòŋə̀ kyìʔi ətɨm ə kəjàŋ. Ghə̀ə nto li kəchu à Nyìngòŋ ə̀ làm kyìʔi ta kədɨ̀ŋ, kwensə̀ djʉ̀ə̀ nkam! Nghoʔə̀ kyìʔi navyi nlùə fa ə tɨm ə kəjàŋ, ə̀ sə nvìə̀ ə̀ vì nə̀ vənyìngòŋ və vəwenə ə̀ vì ə̀ sə̀ kuʔsə. Solomònə̀ nlaʔtə li ə̀ zìtə̀ sə̀ kuʔsə vən yìngòŋ və kyìʔi wen avyi .

{{https://api.unfoldingword.org/obs/jpg/1/en/360px/obs-en-18-04.jpg?direct&}}

Tyin ə̀ Nyìngòŋə mfwi li à  Solomò n , Nyìngòŋ wʉ la yì a lòʔ Solomòn a wen ə mbyɨsə. Ghə̀ wʉ la Solomònə̀ lu pfɨ̀ yì gə̀sə̀ əloʔ ə Isrèl aghayn abò.

{{https://api.unfoldingword.org/obs/jpg/1/en/360px/obs-en-18-05.jpg?direct&}}

Solomò nə mpfɨ li , wàyn ə wùlɨm ə wen ə Lèhobàm, sə̀ dìʔ fòyn. Lè hobà mə̀ ndìʔ kənkoyn . Viʔi Isrèlə ntsèntə̀ li noʔə̀ vətsèm ə̀ ghàʔ ə wen a fòyn. Vəwenə ndì ə̀ li à Lè hobà m la Solomònə nnè li vəwenə shyèʔ noʔə̀ nanto ə̀ bɛ lòʔ kənzì ə̀ chò .

{{https://api.unfoldingword.org/obs/jpg/1/en/360px/obs-en-18-06.jpg?direct&}}

Lè hobà m ngàʔə̀ li à vəwenə a nə̀ kənkoyn kə la, “Ghə̀ŋə̀ kwòʔə̀ la tiʔə ghom ə Solomòn nnè li ghə̀ŋ shyèʔ noʔə̀ nanto , màə nə̀ ə ghə̀ŋ shyèʔə̀ tsò fa lì , ə bɛ ku ngəʔ à ghə̀ŋ ə chò tiʔə ghom.”

{{https://api.unfoldingword.org/obs/jpg/1/en/360px/obs-en-18-07.jpg?direct&}}

Ntə̀ʔsə Isrèl əwum sə mfwisə li tyin à Lè hobà m ə̀ sayn əloʔ ə vəwenə. À mfaŋ tà ntə̀ʔsə̀ bò à wen ə bàm. Ntə̀ʔ nasèn sə̀bò sə ntsèntə̀ li ə̀ sə̀ dìʔ əloʔ ə Judà .

{{https://api.unfoldingword.org/obs/jpg/1/en/360px/obs-en-18-08.jpg?direct&}}

Ntə̀ʔ shisə əwum a sə mfwisə tyin à Lè hobàm lì ntsuʔ li Jè hobà m la ghə̀ə ndìʔ fòynə̀ vəwenə.  Vəwenə ntsèntə̀ li ə̀ lam fa shə ə ghə̀ kwì ə̀ dzàŋə̀ əloʔ ə vəwenə la Isrèl.

{{https://api.unfoldingword.org/obs/jpg/1/en/360px/obs-en-18-09.jpg?direct&}}

Jelobàmə nto li kəchu à Nyìngòŋ ə̀ nè viʔi Judàə nè mbyɨ à Nyìngòŋ. Ghə̀ə mbwom li vənyìngòŋ vəbò la viʔi nkuʔsə kə vəwenə bɛ kuʔsə Nyìngòŋ a ngə̀ŋ ə̀ Nyìngòŋ yì a ghə̀ ndìʔ a əloʔ ə Judà.

{{https://api.unfoldingword.org/obs/jpg/1/en/360px/obs-en-18-10.jpg?direct&}}

Əloʔ ə Isrèl nə̀ əloʔ ə Judà ndìʔ tà nə̀ kəbàyn kə, laʔtə soynə ta soynə .

{{https://api.unfoldingword.org/obs/jpg/1/en/360px/obs-en-18-11.jpg?direct&}}

À ndìʔ a əloʔ ə Isrèlə fighə yi , noʔə̀ təfòyn tətsèm tə mbyɨfə. À nzwhi v iʔi Isrèl vətsevə a və nkəŋə ndìʔ fòyn ə̀ zhwi ə nghoʔə̀ təfòyn tə Isrèl.

{{https://api.unfoldingword.org/obs/jpg/1/en/360px/obs-en-18-12.jpg?direct&}}

Təfòyn tə Isrèl noʔə̀ tətsèm nə̀ nghoʔə̀ v iʔi Isrèl nkuʔsə̀ vənyìngòŋ və kəjàŋ . Vəwenə ə̀ nku tə̀ vunə vəwenə à vənyìngòŋ, viʔi bɛ tsi wənə̀ vətsevə ta mpfen.

{{https://api.unfoldingword.org/obs/jpg/1/en/360px/obs-en-18-13.jpg?direct&}}

Təfòyn tə Judà tə ndìʔ fa nòyn ə̀ Devìd. Vəwenə vətsenə və ndìʔ tefòyn tə juŋə tə ə̀ soʔə viʔi noʔə̀ nkàyn bɛ kuʔsə̀ Nyìngòŋ . Alì nghoʔə̀ tə̀fòyn tə Judà ndìʔ viʔi nkùf dìʔ viʔi vəbyɨfə və bɛ kuʔsə vənyìngòŋ və kəjàŋ. Təfòyn tətsen atyì nku li vunə vəwenə à vən yìngòŋ . Nghoʔə viʔi Judà nto li kəchu à Nyìngòŋ ə̀ sə̀ kuʔsə vənyìngòŋ və kəjàŋ .

//Fətitì fa nwàʔlə̀ ə̀ Nyìngòŋ////: 1 Kings 1-6; 11-12//
