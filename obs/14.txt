====== 14. Əjə̀ʔ ə vunə Isrèl a ətoʔ ======

{{https://api.unfoldingword.org/obs/jpg/1/en/360px/obs-en-14-01.jpg?direct&}}

Nyìngòŋ ə nku li təsoʔ a vunə Isrèl ndìʔ ə dzɨ̀mtə̀ ti məkàyn myì bòŋ, vəwenə mə̀ lù fa pfèn ə̀ Sanà ə̀ sə̀ djʉ̀ə̀. Nyìn gòŋ ə nzìtə̀ li ə̀ sə̀ jə̀ʔsə̀ vəwenə djʉ̀ə̀ a əloʔ a Ghə̀ ndìʔ ə ku à vəwenə, və dzàŋə̀ nə̀ Kanàn. Ntàŋ ə̀ mbòʔ yì ə̀ ndjʉ̀ə̀ fà mbì vəwenə mu dzɨ̀mtə̀ djʉ̀ a əloʔ ə Kanàn.

{{https://api.unfoldingword.org/obs/jpg/1/en/360px/obs-en-14-02.jpg?direct&}}

Nyìngòŋ ə ngàʔ li à Abàham, Azìk, nə̀ Yàkob la Yì ə lu ku əloʔ ə Kanàn à vəwenə bènə̀ a vunə vəwenə, a li viʔi ətɨm ə kəjàŋ ə tsiə tsu luwèn. Və ndzàŋə̀ vəwenə la viʔi Kanàn. Viʔi Kanàn ə nko byɨmə à Nyìn gòŋ bwen. vəwenə nkuʔsə vənyìn gòŋ və kəjàŋ nè ənyù ə byɨvə noʔə̀ nànto.

{{https://api.unfoldingword.org/obs/jpg/1/en/360px/obs-en-14-03.jpg?direct&}}

Nyìn gòŋ ngàʔə̀ li a vunə Isrèl, “Ghə̀ŋ dìʔ ə dzɨ̀m viʔi Kanàn fa əloʔ ə Kanàn. Kə ghə̀ŋ à nè mbwàʔmə̀ ghə̀ŋ vəwenə. Kə ghə̀ŋ à lam ghə̀ŋ vəwenə. Ghə̀ŋ dìʔ ə sàstə̀ vənyìngòŋ və vəwenə noʔə̀ vətsèm. Sətsèn ghə̀ŋ dìʔ kə zhu Mò ghə̀ŋ à zìtə̀ ə nkuʔsə̀ vən yìngòŋ və vəwenə.”

{{https://api.unfoldingword.org/obs/jpg/1/en/360px/obs-en-14-04.jpg?direct&}}

Vunə Isrèl ndjʉ̀ li ə̀ zaʔə a əghomə ə̀ Kanàn, Musìs tsuʔ lʉmə ndjùsə̀ bò a wum, ə̀ mùʔ fa məbə̀ŋ mə̀ Isrèl. Ghə̀ ngàʔə̀ la vəwenə djʉ̀ ə̀ lyeə jì a əloʔ ə Kanàn ə dìʔə̀. vəwenə ndìʔ ə lye la viʔi ə Kanàn ə to mu və bwaʔə lɔ.

{{https://api.unfoldingword.org/obs/jpg/1/en/360px/obs-en-14-05.jpg?direct&}}

Lʉmə avyi ndjùsə̀ bò a wum ə̀ njə̀ʔə̀ ə̀ kaʔ fa Kanàn məntsi məwum ə̀ nkàʔ mimbu bwìnə̀ ə vì. Vəwenə gàʔ a vunə Isrèl , “Nse əloʔ ayì bòŋə̀ əfo əzhɨvə kuə tsu noʔə̀ nkàyn!” A lì lʉmə ə wum ə gàʔ, “Mbàynsə təghome sə to nànto, viʔi əloʔ ayì jə̀fkə̀! Sətsèn vəghəŋ zì əsoyn vəwenə à zhwilə vəghəŋ!”

{{https://api.unfoldingword.org/obs/jpg/1/en/360px/obs-en-14-06.jpg?direct&}}

Lʉmə vətsevə vyi vəbo, Kalèb wenə̀ Joshwà gàʔ, “À dìʔ nəmwìn la viʔi əloʔ ə Kanàn ə djə̀fkə̀ bɛ̀ to, a lì vəghəŋ zì və zhɨ vəwenə! Nyìngòŋ a soyn à vəghəŋ!”

{{https://api.unfoldingword.org/obs/jpg/1/en/360px/obs-en-14-07.jpg?direct&}}

Tɛ̀ lì vunə Isrèl nko zhutə fa Kalèb wenə̀ Joshwà. Vəwenə bòŋsə̀ fwisə tyin a Musìs wenə̀ Aròn ə̀ gàʔ, “Byìghò a ghə̀ŋ yì vì nə̀ yès a kəshi kə byɨ kèn kə a? Kə mbòŋə̀ la yès se a Igyìb kə və bòŋsə̀ vì zhwilə yès a shə̀ ə̀ kaʔsə kyiʔi vyesə nə vunə a əkòs.” Vəwenə nkəŋ li jì ə tsu wìʔ ə̀ kə̀jàŋ ə ghə̀ lyɨ vəwenə ə̀ bwìnə̀ djʉ̀ a Igyìb.

{{https://api.unfoldingword.org/obs/jpg/1/en/360px/obs-en-14-08.jpg?direct&}}

Tyin ə̀ Nyìngòŋ ə mfwi li Ghə̀ vì a əŋgə̀ŋ ə̀ ntsèntə. Nyìngòŋ gàʔ , “Tàndə ghə̀ŋ ə to li kəchu à mò lə̀, ghə̀ŋ a faŋ ə njèʔə̀ kaʔkə̀ tà fa ətoʔ a shə̀. Ə bɛ chò tà Joshwà wenə̀ Kalèb, noʔə̀ ndə̀ a ghə̀ ə zaʔə li ngwʉ̀ʔ məwum mbò lu pfɨ tà a shə̀ kèn la ghə̀ a kwen a əloʔ Kanàn.”

{{https://api.unfoldingword.org/obs/jpg/1/en/360px/obs-en-14-09.jpg?direct&}}

Vəwenə nzhu li a lì kənyù kə nè vəwenə zafkə byì ə to ə kəchu ayi. Vəwenə lyɨ̀ əfo ə ghoŋ ə sə̀ djʉ̀ ə soyn viʔi Kanàn. Musìs ə ntaŋkə̀ li ə tensə la kə və djʉ̀ byi tàndə Nyìngòŋ ə ko dìʔ wenə̀ vəwenə, tɛ lì vəwenə ko nzhutə ə wen .

{{https://api.unfoldingword.org/obs/jpg/1/en/360px/obs-en-14-10.jpg?direct&}}

Viʔi Kanàn ə nzhɨ li vəwenə a ghoŋ àndə Nyìngòŋ ə nko dìʔ tsu. Və nzhwi li vətsevə vəwenə bwìn ə̀ sə̀ jèʔə̀ kaʔə tà a ətoʔ ayì ngwʉ̀ʔ məwum mkàʔ.

{{https://api.unfoldingword.org/obs/jpg/1/en/360px/obs-en-14-11.jpg?direct&}}

A ngwʉ̀ʔ a sèn məwum mkàʔ a vunə Isrèl ə ŋkaʔə tà a ətoʔ ayì lì , Nyìngòŋ ə nzhisə vəwenə. Ghə̀ nku kəbayn à vəwenə fa əkaŋ, və dzàŋə̀ nə̀ “manà.” Ghə̀ ntɨmə ədɨ̀ŋ ə mənyin a vəwenə ti vəwenə nkiʔ nyàm ə mpfɨə. A chì ngwʉ̀ʔ nasèn Nyìngòŋ nè la kə njisə nə gwʉ̀sə vəwenə sə a byɨ̀fkə .

{{https://api.unfoldingword.org/obs/jpg/1/en/360px/obs-en-14-12.jpg?direct&}}

Nyìngòŋ ə ku li tə̀ muʔu à vəwenə fa ngùʔ . Tɛ lì vunə Isrèl bɛ̀ də̀mkə̀ gàʔ tà gàʔə̀ byì Nyìngòŋ nə̀ Musìs. Tɛ lì Nyìngòŋ bɔ̀ wye məkàyn a ghə̀ nkiʔi wenə̀ Abàham, Azìk, nè Yàkob .

{{https://api.unfoldingword.org/obs/jpg/1/en/360px/obs-en-14-13.jpg?direct&}}

Əzhu ə̀tsenəghə nvì li vəwenə ko kiʔ muʔu, Nyìngòŋ gàʔ a Musìs , “Gàʔə̀ à ngùʔ yì, muʔu a fʉ̀ fa tsu.” Musìs to kəchu à Nyìngòŋ a əshɨ ə viʔi ə bòŋsə̀ ghòm ə̀ ngùʔ ayì aghayn abò. muʔu ə fʉ̀li fa tsu noʔə̀ viʔ vətsèm ə nyʉ, a lì tyin ə Nyìngòŋ fwi a Musìs ghə̀ gàʔ , “Wù ə ko lu kwen a əloʔ Kanàn ayi.”

{{https://api.unfoldingword.org/obs/jpg/1/en/360px/obs-en-14-14.jpg?direct&}}

Vunə Isrèl avyi nkaʔkə li fa ətoʔ ayì ngwAfter the Israelites had wandered in the wilderness for forty years, all of them who had rebelled against God were dead. Then God led the people to the edge of the Promised Land again. Moses was now very old, so God chose Joshua to help him lead the people. God also promised Moses that one day, he would send another prophet like Moses.

{{https://api.unfoldingword.org/obs/jpg/1/en/360px/obs-en-14-15.jpg?direct&}}

Then God told Moses to go to the top of a mountain so he could see the Promised Land. Moses saw the Promised Land but God did not permit him to enter it. Then Moses died, and the Israelites mourned for thirty days. Joshua became their new leader. Joshua was a good leader because he trusted and obeyed God.

//Fətitì fa nwàʔlə̀ ə̀ Nyìngòŋ////: Exodus 16-17; Numbers 10-14; 20; 27; Deuteronomy 34//
