====== 43. Və zìtə̀ əngə̀ŋ ə̀ Nyìngòŋ ======

{{https://api.unfoldingword.org/obs/jpg/1/en/360px/obs-en-43-01.jpg?direct&}}

Yesù mbwìnə̀ li ə̀ kuʔ a əkaŋ, ndzɨ̀mtə̀ sə  wen sə sè a Yèrusalèm tà àndə Yesù ngàʔə̀ la vəwenə nè. Viʔi a və mbyɨmə li ntsèntə̀ noʔə̀ mənzhʉ əntsèm jɨ̀mə̀.

{{https://api.unfoldingword.org/obs/jpg/1/en/360px/obs-en-43-02.jpg?direct&}}

Ngwʉ̀ʔsə nchòə̀ məwum ə̀ ntàyn Vəju ə̀ zhɨ kətsi kəghoʔə kətsen və dzàŋə̀ nə̀ Pentekòst. Vəwenə nzhɨə kətsi kyì a Nyìngòŋ ə̀ nzaʔsə aloʔ ə vəwenə və mə̀ zhɨ Pentekò st . Vəju ntsèntə̀ a noʔə̀ fa ətɨm ətsèm ə saŋlə byì əfozhɨvə a vəwenə mpfìə̀. Vəwenə nzhɨə Pentekò st a mwuʔu . A nchòə̀ tà ngàm mùʔ fa kətsi a Yesù mbwìnə̀ kuʔ a əkaŋ və mə̀ zhɨ Pentekò st a ngwʉ̀ʔ ayì.

{{https://api.unfoldingword.org/obs/jpg/1/en/360px/obs-en-43-03.jpg?direct&}}

Viʔ və byɨmə avyi ndìʔ a mwuʔu, à sə laʔtə əfwof ətsenəghə kwen a əngə̀ŋ a vəwenə ndìʔ tsu. Əlwàŋ ə əzhiʔ ə kuʔ a əchʉ ə viʔ və byɨmə avyi . Kəzhwì kənwoʔə̀ kə kwen à vəwenə təwen, vəwenə zìtə̀ sə̀ gàʔə̀ təgàʔ tə ta kədɨ̀ŋ.

{{https://api.unfoldingword.org/obs/jpg/1/en/360px/obs-en-43-04.jpg?direct&}}

Viʔi Yèrusalèm nzhʉ àndə və wasə gàʔə̀ vəwenə tsèntə̀ vi ə lye la à chòə̀ ghɔ̀ lɔ. Viʔ avyi nzhʉ li  tà àndə viʔ vəbyɨmə vyi gàʔə̀ byì ənyʉ̀ ə̀ juŋə və ə̀ Nyìngòŋ, kə chò vəwenə byì àndə noʔə̀ ndə̀ nzhʉ və gàʔə̀ a wenə gàʔ əloʔ .

{{https://api.unfoldingword.org/obs/jpg/1/en/360px/obs-en-43-05.jpg?direct&}}

Viʔi vətsenə və gàʔ la ndzɨ̀mtə̀ sə  Yesù sə bomə li mənlyùʔ. Bità lù ə̀ tɨmə ə̀ gàʔ à vəwenə , “Ghə̀ŋ zhʉtə mò! Viʔ vənə ko bomə li mənlyùʔ bwen ! A dìʔ kənyʉ̀ a nshə̀ʔtə̀ ə̀ Nyìngòŋ ə Jwel ngàʔə̀, ‘A lu ndìʔ a əchuʔ ə bàm, mà ə lu ku Kəzhwì ə̀ kom à ghə̀ŋ.’”

{{https://api.unfoldingword.org/obs/jpg/1/en/360px/obs-en-43-06.jpg?direct&}}

“Viʔi ə Isrèl, Yesù ndìʔ wìʔ a ghə̀ nnè ənyʉ̀ ə̀ kanə və byì kəjoʔ kə Nyìngòŋ, tà àndə ghə̀ŋ nkɨ li ə̀ bɛ̀ yen. Ghə̀ŋ bòŋsə̀ bayntə wen a fəkòʔ fə kəntò!”

{{https://api.unfoldingword.org/obs/jpg/1/en/360px/obs-en-43-07.jpg?direct&}}

“Yesù mpfɨ li , Nyìngòŋ lùsə̀ wen fa əpfɨ. Wokèn kə dìʔ kənyʉ̀ və ngàʔə̀ byì Nyìngòŋ, ‘Wù ə ko lu kye Wayn ə̀ wù ə ghə̀ fwè a əsə̀.’ Yès ə yen li la Nyìngòŋ ə lùsə̀ li Yesù fa əpfɨ.”

{{https://api.unfoldingword.org/obs/jpg/1/en/360px/obs-en-43-08.jpg?direct&}}

“Yesù dìʔ luwèn a əkwoŋ ə̀ toghə ə̀ Nyìngòŋ ə Tìʔ. Yesù ə tɨm li  Kəzhwì kənwoʔə̀ kə tà àndə ghə̀ ngàʔə̀ la yì a tɨm. A nèə̀ kəzhwì kənwoʔə̀ kə ənyʉ̀ a ghə̀ŋ ə yen bɛ zhʉ lə̀ və fʉ̀ə̀ .”

{{https://api.unfoldingword.org/obs/jpg/1/en/360px/obs-en-43-09.jpg?direct&}}

“Ghə̀ŋ bayntə Yesù a fəkòʔ fə kəntò . Ghə̀ŋ kɨ la Nyìngòŋ ə nèə̀ li la Yesù ndìʔ Nyìngòŋ dìʔ Mèzayà!”

{{https://api.unfoldingword.org/obs/jpg/1/en/360px/obs-en-43-10.jpg?direct&}}

Ənyʉ̀ a Bità ngàʔə̀ və nkwen li a əwen ə viʔi vyi a və nzhʉtə wen lì . Vəwenə bə̀m a  Bità bɛ̀nə̀ à ndzɨ̀mtə̀ sə  Yesù , “Vələ̀mə̀, yès nè ghɔ̀ luwèn a?”

{{https://api.unfoldingword.org/obs/jpg/1/en/360px/obs-en-43-11.jpg?direct&}}

Bità gàʔ à vəwenə , “Ghə̀ŋ byɨmə ə̀ shi muʔu a əzhiʔ nə̀ Yesù Kristò ti Nyìngòŋ lyèsə̀ ku mbyɨ shə̀sə̀. Ghə̀ bɛ a kuKəzhwì kənwoʔə̀ kə à wù .”

{{https://api.unfoldingword.org/obs/jpg/1/en/360px/obs-en-43-12.jpg?direct&}}

Viʔi 3,000 mbyɨmə li kənyʉ̀ a Bità ngàʔə̀ ə̀ sə̀ dìʔ ndzɨ̀mtə̀ sə Yesù . Və ku muʔu à vəwenə, vəwenə sə̀ dìʔ viʔi əngə̀ŋ ə̀ Nyìngòŋ a Yèlusalèm.

{{https://api.unfoldingword.org/obs/jpg/1/en/360px/obs-en-43-13.jpg?direct&}}

Viʔi a və mbyɨmə nzhʉtə ziʔi ə ndzɨ̀mtə̀ sə  Yesù , dìʔ a mwuʔu, zhɨəa mwuʔu ,jɨ̀mə̀ a mwuʔu . V əwenə nsaŋlə ə nkuʔsə Nyìngòŋ a mwuʔu bɛ gə̀tə̀ əfo à vəwenə ntìntìn. Noʔə̀ viʔi vətsèm ə̀ ngàʔə̀ njùŋ byì vəwenə. Kətsi kə sə̀ chò, viʔi byɨmə ghoʔtə djʉ̀ tà djʉ̀ə̀.

//Fətitì fa nwàʔlə̀ ə̀ Nyìngòŋ////: Acts 2//
